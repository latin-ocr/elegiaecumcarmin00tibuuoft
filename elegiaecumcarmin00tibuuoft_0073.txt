1115.6

Elysios olim liceat cognoscere campos
Lethaeamque ratem Cimmeriosque lacus,
cum mea rugosa pallebunt ora senecta
et referam pueris tempora prisca senex.
atque utinam vano nequiquam terrear aestu!
languent ter quinos sed mea membra dies.
at vobis‚Å¥ Tuscae celebrantur numina lymphae
et facilis lenta pellitur unda manu.
vivite felices, memores et vivite nostri,
sive erimus seu nos fata fuisse velint.
interea nigras pecudes promittite Diti
et nivei lactis pocula mixta mero.

 

VI.

Candide Liber, ades: sic sit tibi mystica vitis
semper, sic hedera tempora vincta feras:
aufer et ipse meum patera medicante dolorem:

saepe tuo cecidit munere victus amor.
care puer, madeant generoso pocula Baccho,
et nobis prona funde Falerna manu.
ite procul durum curae genus, ite labores:
fulserit hic niveis Delius alitibus.
vos modo proposito dulces faveatis amici,
neve neget quisquam me duce se comitem:
aut si quis vini certamen mite recusat,
fallat eum tecto cara puella dolo.
ille facit dites animos deus, ille ferocem
contudit et dominae misit in arbitrium,
Armenias tigres et fulvas ille leaenas
vicit et indomitis mollia corda dedit.
haec Amor ct maiora valet. sed poscite Bacchi
munera: quem vestrum pocula sicca iuvant?
convenit ex aequo nec torvus Liber in illis,
qui se quique una vina iocosa colunt:
convenit iratus nimium nimiumque severos:
qui timet irati numina magna, bibat.
quales his poenas qualis quantusque minetur,
Cadmeae matris praeda cruenta docet.

43

25

<31

10

15

20


111 10. 11 (Ν 4. 5) 53

nil opus est fletu: lacrimis erit aptius uti, 21
si quando fuerit tristior illa tibi.
at nunc tota tua est, te solum candida secum 17

cogitat, et frustra credula turba sedet.
Phoebe, fave: laus magna tibi tribuetur in uno

corpore servato restituisse duos. 20
iam celeber, iam laetus eris, cum debita reddet 23
certatim sanctis laetus uterque focis.
tunc te felicem dicet pia turba deorum, 25

optabunt artes et sibi quisque tuas.

 

XI. IV 5

Qui mihi te, Cerinthe, dies dedit, hic mihi sanctus
atque inter festos semper habendus erit.
te nascente novum Parcae cecinere puellis
servitium et dederunt regna superba tibi.
uror ego ante alias: iuvat hoc, Cerinthe‚ quod uror, 5
si tibi de nobis mutuus ignis adest.
mutuus adsit amor, per te dulcissima furta
perque tuos oculos per geniumque rogo.
mane geni, cape tura libens votisque faveto,
si modo, cum de me cogitat, ille calet. 10
quod si forte alios iam nunc suspiret amores,
tunc precor infidos, sancte, relinque focos.
nec tu sis iniusta, Venus: vel serviat aeque
vinctus uterque tibi, vel mea vincla leva.
sed potius valida teneamur uterque catena, 15
nulla queat posthac (nos) soluisse dies.
optat idem iuvenis quod nos, sed tectius optat:
nam pudet haec illum dicere verba palam.
at tu, natalis, quoniam deus omnia sentis,
adnue: quid refert, clamne palamne roget? 20

———


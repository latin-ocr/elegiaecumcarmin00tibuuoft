1156

tunc Messalla meus pia det spectacula turbae
et plaudat curru praetereunte pater.

adnue: sic tibi sint intonsi, Phoebe, capilli,
sic tua perpetuo sit tibi casta soror.

 

VI,

Castra Macer sequitur: tenero quid fiet Amori?
sit comes et collo fortiter arma gerat?
et seu longa virum terrae via seu vaga ducent
aequora, cum telis ad latus ire volet?
ure, puer, quaeso, tua qui ferus otia liquit,
atque iterum erronem sub tua signa voca.
quod si militibus parces, erit hic quoque miles,
ipse levem galea qui sibi portet aquam.
castra peto, valeatque Venus valeantque puellae:
et mihi sunt vires, et mihi facta tuba est.
magna loquor, sed magnifice mihi magna locuto
excutiunt clausae fortia verba fores.
iuravi quotiens rediturum ad limina numquam!
cum bene iuravi, pes tamen ipse redit.
acer Amor, fractas utinam tua tela sagittas,
si licet, exstinctas aspiciamque faces!
tu miserum torqueS‚ tu me mihi dira precari
cogis et insana mente nefanda loqui.
iam mala finissem leto, sed credula vitam
spes fovet et fore cras semper ait melius.
spes alit agricolas, spes sulcis credit aratis
semina, quae magno fenore reddat ager:
haec laqueo volucres, haec captat arundine pisceS‚
⁸ cum tenues hamos abdidit ante cibus:
spes etiam valida solatur compede vinctum:
crura sonant ferro, sed canit inter opus:

spes facilem Nemesim spondet mihi, sed negat illa.

ei mihi, ne vincas, dura puella, deam.
parce, per immatura tuae precor ossa sororis:

sic bene sub tenera parva quiescat humo.
illa mihi sancta est, illius dona sepulcro

et madefacta meis serta feram lacrimis,

3¹⁵

35

120

10

15

20

25

30


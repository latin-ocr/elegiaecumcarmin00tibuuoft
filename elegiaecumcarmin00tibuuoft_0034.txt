4 11

non agnamve sinu pigeat fetumve capellae
desertum oblita matre referre domum.
at vos exiguo pecori, furesque lupique,
parcite: de magno est praeda petenda grege.
35 hic ego pastoremque meum lustrare quot annis
et placidam soleo spargere lacte Palem.
adsitis, divi, nec vos e paupere mensa
dona nec e puris spernite fictilibus.
fictilia antiquus primum sibi fecit agrestis
40 pocula, de facili composuitque luto.
non ego divitias patrum fructusque requiro,
quos tulit antiquo condita messis avo:
parva seges satis est, satis est, requiescere lecto
si ficet et solito membra levare toro.
45 quam iuvat immites ventos audire cubantem
et dominam tenero continuisse sinu
aut, gelidas hibernus aquas cum fuderit auster,
securum somnos imbre iuvante sequi!
hoc mihi contingat: sit dives iure, furorem
50 qui maris et tristes ferre potest pluvias.
o quantum est auri pereat potiusque smaragdi,
quam fleat ob nostras ulla puella vias.
te bellare decet terra, Messalla, marique,
ut domus hostiles praeferat exuvias:
55 me retinent vinctum formosae vincla puellae,
et sedeo duras ianitor ante fores.
non ego laudari curo, mea Delia: tecum
dum modo sim, quaeso segnis inersque vocer.
te spectem, suprema mihi cum venerit hora,
60 te teneam moriens deficiente mann.
flcbis ct arsuro positum me, Delia, lecte,
tristibus et lacrimis oscula mixta dabis.
flebis: non tua sunt duro praecordia ferro
vincta, nco in tenero stat tibi corde silex.
65 illo non iuvenis poterit de funere quisquam
lumina, non virgo, sicca referre domum.
tu manes nc laede meos, sed parce solutis
crinibus ct toneris, Delia, parce genis.
interea, dum fata sinunt, iungamus amores:
70 iam veniet tenebris mors adoperta caput:


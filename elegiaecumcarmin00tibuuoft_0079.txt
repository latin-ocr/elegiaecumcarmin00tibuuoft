111 7 (IV 1) 49

et quinque in partes toto disponitur orbe.
atque duae gelido vastantur frigore semper:
illic et densa teUus absconditur umbra,
et nulla incepto perlabitur unda liquore, 155
sed durata riget densam in glaciemque nivemque,
quippe ubi non umquam Titan super egerit ortus.
at media est Phoebi semper subiecta calori,
seu propior terris aestivum fertur in orbem
seu celer hibernas properat decurrere luces: 160
non igitur presso tellus exsurgit aratro,
nec frugem segetes praebent neque pabula terrae:
non illic colit arva deus, Bacchusve Ceresve,
nulla nec exustas habitant animalia partes.
fertilis hanc inter posita est interque rigentem 165
nostraque et huic adversa solo pars altera nostro,
quas similis utrimque tenens vicinia caeli
temperat, alter et alterius vires necat aer:
hinc placidus nobis per tempora vertitur annus:
hinc et colla iugo didicit submittere taurus 170
et lenta excelsos vitis conscendere ramos,
tondeturque seges maturos annua partus,
et ferro tellus, pontus confinditur aere,
quin etiam structis exsurgunt oppida muris.
ergo ubi praeclaros poscent tua facta triumphos, 175
solus utroque idem diceris magnus in orbe.
non ego sum satis ad tantae praeconia laudis,
ipse mihi non si praescribat carmina Phoebus.
est tibi, qui possit magnis se accingere rebus,
Valgius: aeterno propior non alter Homero. 180
languida non noster peragit labor otia, quamvis
fortuna, ut mos est illi, me adversa fatiget.
nam mihi, cum magnis opibus domus alta niteret,
cui fuerant flavi ditantes ordine sulci
horrea fecundas ad deficientia messis, 185
cuique pecus denso pascebant agmine colles,
et domino satis et nimium furique lupoque,
nunc desiderium superest: nam eura novatur,
cum memor ante actos semper dolor admonet annos.
sed licet asperiora cadant spolierque relictis, 190

non te deficient nostrae memorare Camenae.
Tibullus. 4

ι»
uk„


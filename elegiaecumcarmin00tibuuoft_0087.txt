XIX.

Nulla tuum nobis subducet femina lectum:

hoc primum iuncta est foedere nostra Venus.

tu mihi sola places, nee iam te praeter in urbe
formosa est oculis ulla puella meis.

atque utinam posses uni mihi bella videri!
displiceas aliis: sic ego tutus ero.

nil opus invidia est, procul absit gloria vulg-i:
qui sapit, in tacito gaudeat ille sinu.

sic ego seeretis possum bene vivere silvis,
qua nulla humano sit via trita pede.

tu mihi curarum requies, tu nocte vel atra
lumen, et in solis tu mihi turba locis.

nunc licet e caelo mittatur amica Tibullo,
mittetur frustra deficietque Venus.

hoc tibi sancta tuae Iunonis numina iuro,
quae sola ante alios est mihi magna deos.

quid facio demens? heu heu mea pignora cedo.
iuravi stulte: proderat iste timor.

nunc tu fortis eris, nune tu me audacius ures:
hoe peperit misero garrula lingua malum.

iam faciam quodcumque voles, tuus usque manebo,

nec fugiam notae servitium dominae,
sed Veneris sanctae considam vinctus ad aras:
haec notat iniustos supplicibusque favet.

 

XX.

Rumor ait crebro nostram peccare puellam:
nuno ego me surdis auribus esse velim.

crimina non haec sunt nostro sine faeta dolore:
quid miserum torques, rumor acerbe? tace.

IV 13

10

15

20

IV 14


42 111 4. 5

nec tibi crediderim votis contraria vota
nec tantum crimen pectore inesse tuo:
85 nam te nec vasti genuerunt aequora ponti
nec flammam volvens ore Chimaera fero
nec canis anguinea redimitus terga caterva,
eui tres sunt linguae tergeminumque caput,
Scyllaque virgineam canibus succincta figuram,
90 nee te conceptam saeva leaena tulit,
barbara nec Scythiae tellus horrendave Syrtis,
sed culta et duris non habitanda domus
et longe ante alias omnes mitissima mater
isque pater quo non alter amabilior.
95 haec deus in melius crudelia somnia vertat
et iubeat tepidos irrita ferre notos.

 

V.

Vos tenet, Etruscis manat quae fontibus unda,
unda sub aestivum non adeunda canem,
nunc autem sacris Baiarum proxima lymphis,
eum se purpureo vere remittit humus:
5 at mihi Persephone nigram denuntiat horam:
immerito iuveni parce nocere, dea.
non ego temptavi nulli temeranda virorum
audax laudandae sacra docere deae,
nec mea mortiferis infecit poeula sucis
10 dextera nec cuiquam trita venena dedit,
nec nos sacrilegos templis admovimus ignes,
nec cor sollicitant facta nefanda meum,
nec nos insanae meditantes iurgia mentis
impia in adversos solvimus ora deos.
15 et nondum cani nigros laesere capillos,
nec venit tardo curva senecta pede.
natalem primo nostrum videre parentes,
eum cecidit fato consul uterquc pari.
quid fraudare iuvat vitem crescentibus uvis
20 et modo nata mala vellere poma manu?
parcite, pallentes undas quicumque tenetis
duraque sortiti tertia regna dei.


(ἡ.

‘u

1114

‘salve, cura deum: casto nam rite poetae
Phoebusque et Bacchus Pieridesque favent:

sed proles Semeles Bacchus doctaeque sorores
dicere non norunt, quid ferat hora sequens:

at mihi fatorum leges aevique futuri
eventura pater posse videre dedit.

quare ego quae dico non fallax accipe vates,
quodque deus vero Cynthius ore feram.

tantum cara tibi, quantum nec filia matri,
quantum nec cupido bella puella viro,

pro qua sollicitas caelestia numina votis,
quae tibi securos non sinit ire dies

et, cum te fusco somnus velavit amictu,
vanum nocturnis fallit imaginibus,

carminibus celebrata tuis formosa Neaera
alterius mavult esse puella viri,

diversasque suas agitat mens impia curas,
nec gaudet casta nupta Neaera domo.

a crudele genus nec fidum femina nomen!
a pereat, didicit fallere si qua virum.

sed flecti poterit: mens est mutabilis illis:
tu modo cum multa bracchia tende fide.

saevus Amor docuit validos temptare labores,
saevus Amor docuit verbera posse pati.

me quondam Admeti niveas pavisse iuvencas
non est in vanum fabula ficta iocum:

tunc ego nec cithara poteram gaudere sonora
nec similes chordis reddere voce sonos,

sed perlucenti cantum meditabar avena
ille ego Latonae filius atque Iovis.

nescis quid sit amor, iuvenis, si serre recusas
immitem dominam coniugiumque ferum.

ergo ne dubita blandas adhibere querelas:
vincuntur molli pectora dura prece.

quod si vera canunt sacris oracula templis,
haec illi nostro nomine dicta refer:

hoc tibi coniugium promittit Delius ipse:
felix hoc alium desine velle virum.'

dixit, et ignavus defluxit corpore somnus.
a ego ne possim tanta videre mala.

41

50

(Ξῖ
CJ!

60

SO


XXII DE TIBULLI VITA ΕΤ POESI

hinc soror in partem misera cum matre doloris
venit inornatas dilaniata comas:
cumque tuis sua iunxerunt Nemesisque priorque
oscula nec solos destituere rogos.
55 Delia descendens ‘felicius’ inquit ‘amata
sum tibi: vixisti, dum tuus ignis eram.’
cui Nemesis ‘quid' ait ‘tibi sunt mea damna dolori?
me tenuit moriens deficiente manu.’
si tamen e nobis aliquid nisi nomen et umbra
60 restat, in Elysia valle Tibullus erit.
obvius huic venias, hedera iuvenalia cinctus
tempora cum Calvo, docte Catulle, tuo,
tu quoque, si falsum est temerati crimen amici,
sanguinis atque animae prodige Galle tuae.
65 his eomes umbra tua est. si qua est modo corporis umbra,
auxisti numeros, culte Tibulle, pios.
ossa quieta, precor, tuta requiescite in urna,
et sit humus cineri non onerosa tuo.

Idem Amor. I 15, 27

donec erunt ignes arcusque Cupidinis arma,
discentur numeri, culte Tibulle, tui.

Idem Art. am. III 333

et teneri possis carmen legisse Properti,
sive aliquid Galli, sive, Tibulle, tuum.

Idem Art. am. III 535

nos facimus placitae late raeconia formae:
nomen habet Nemesis, ynthia nomen habet.

Idem Rem. am. 763

carmina quis potuit tuto legisse Tibulli,
vel tua, cuius opus Cynthia sola fuit?

quis poterit lecto durus discedere Gallo?
et mea nescio quid carmina tale sonant.

Idem Trist. Π 445

non fuit opprobrio celebrasse Lycorida Gallo,
sed linguam nimio non tenuisse mero.
credere iuranti durum putat esse Tibullus,
sic etiam de se quod neget illa viro:
fallere custodes idem docuisse fatetur,
450 seque sua miserum nunc ait arte premi:
saepe, velut gemmam dominae signumve probaret,
per causam meminit se tetigisse manum:
utque refert, digitis saepe est nutuque locutus
et tacitam mensae duxit in orbe notam:
455 et quibus e sucis abeat de corpore livor,
impresso fieri qui solet ore, docet:
denique ab incauto nimium petit ille marito,
se quoque uti servet, peccet ut illa minus.
scit, cui latretur, cum solus obambulat ipse,
460 cui totiens clausas ‹exscreet ante fores:
multaque dat furti talis praecepta docetque,
qua nuptae possint fallere ab arte viros.


110

securus varias dux gregis inter oves.

tunc mihi vita foret, vulgi nec tristia nossem
arma neo audissem corde micante tubam.

nunc ad bella trahor, et iam quis forsitan hostis
haesura in nostro tela gerit latere.

sed patrii servate lares: aluistis et idem,
cursarem vestros cum tener ante pedes.

neu pudeat prisco vos esse e stipite factos:
sic veteris sedes incoluistis avi.

tunc melius tenuere fidem, cum paupere cultu
stabat in exigua ligneus aede deus.

hic placatus erat, seu quis libaverat uvam,
seu dederat sanctae spicea serta comae:

atque aliquis voti compos liba ipse ferebat
postque comes purum filia parva favum.

at nobis aerata, lares, depellite tela,
hostiaque e plena rustica porcus hara.

hanc pura cum veste sequar myrtoque canistra
vincta geram, myrto vinctus et ipse caput.

sic placeam vobis: alius sit fortis in armis,
sternat et adversos Marte favente duces,

ut mihi potanti possit sua dicere facta
miles et in mensa pingere castra mero.

quis furor est atram bellis arcessere mortem?
imminet et tacito clam venit illa pede.

non seges est infra non vinea culta, sed audax
Cerberus et Stygiae navita turpis aquae:

illic perscissisque genis ustoque capillo
errat ad obscuros pallida turba lacus.

quam potius laudandus hic est, quem prole parata
occupat in parva pigra senecta casa!

ipse suas sectatur oveS, at filius agnos,
et calidam fesso comparat uxor aquam.

sic ego sim, liceatque caput candescere canis,
temporis et prisci facta referre senem.

interea pax arva colat. pax candida primum
duxit araturos sub iuga curva boves:

pax aluit vites et sucos condidit uvae,
funderet ut nato testa paterna merum:

pace bidens vomerque nitent, at tristia duri

23

10

15

20

30

35

40

45


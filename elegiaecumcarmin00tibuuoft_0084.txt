54Î‡ 111 12 (iv 6)

1V6

10

15

20

XII.

Natalis Iuno, sanctos cape turis acervos,
quos tibi dat tenera docta puella manu.
tota tibi est hodie, tibi se laetissima compsit,

staret ut ante tuos conspicienda focos.
illa quidem ornandi causas tibi, diva, relegat:
est tamen, occulte cui placuisse velit.
at tu, sancta, fave, neu quis divellat amantes,
sed iuveni quaeso mutua vincla para.
sic bene compones: ullae non ille puellae
servire aut cuiquam dignior illa viro.
nec possit cupidos vigilans deprendere custos,
fallendique vias mille ministret Amor.
adnue purpureaque veni perlucida palla:
ter tibi fit libo, ter, dea casta, mero.
praecipiat natae mater studiosa, quod optet:
illa aliud tacita, iam sua, mente rogat.
uritur, ut celeres urunt altaria flammae,
nec, liceat quamvis, sana fuisse velit.
sis, Iuno, grata, <ut,> veniet cum proximus annus,
hic idem votis iam vetus adsit amor.


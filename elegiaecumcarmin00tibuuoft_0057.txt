II 1.2

nec pecudes, velut ante, petit: fixisse puellas
gestit et audaces perdomuisse viros.

hic iuveni detraxit opes, hic dicere iussit
limen ad iratae verba pudenda senem:

hoc duce custodes furtim transgressa iacentes
ad iuvenem tenebris sola puella venit

et pedibus praetemptat iter suspensa timore,
explorat caecas cui manus ante vias.

a miseri, quos hic graviter deus urget! at ille
felix, cui placidus leniter adflat Amor.

sancte, veni dapibus festis, sed pone sagittas
et procul ardentes hinc precor abde faces.

vos celebrem cantate deum pecorique vocate,
voce palam pecori, clam sibi quisque vocet.

aut etiam sibi quisque palam: nam turba iocosa
obstrepit et Phrygio tibia curva sono.

ludite: iam nox iungit equos, currumque sequuntur
matris lascivo sidera fulva choro,

postque venit tacitus fun-is circumdatus alis
somnus et incerto somnia nigra pede.

 

ΙΙ.

Dicamus bona verba: venit natalis ad aras:
quisquis ades, lingua, vir mulierque, fave.
urantur pia tura focis, urantur odores,
quos tener e terra divite mittit Arabs.
ipse suos genius adsit visurus honores,
cui decorent sanctas mollia serta comas.
illius puro destillent tempora nardo,
atque satur libo sit madeatque mero,
adnuat et, Cornute, tibi, quodcumque rogabis.
en age, quid cessas? adnuit ille: roga.
auguror, uxoris fidos optabis amores:
iam reor hoc ipsos edidicisse deos.
nec tibi malueris, totum quaecumque per orbem
fortis arat valido rusticus arva bove,
nec tibi, gemmarum quidquid felicibus Indis
nascitur, eoi qua maris unda rubet.

ὲ.

27

80

90

10


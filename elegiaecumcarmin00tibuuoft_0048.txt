18 17.8

huc ades et yenium ludo geniumque choreis
50 concelebra et multo tempora funde mero:
illius et nitido stillent unguenta capillo,
et capite et collo mollia serta gerat.
sic venias hodierne: tibi dem turis honores,
liba et Mopsopio dulcia melle feram.
55 at tibi succrescat proles, quae facta parentis
augeat et circa stet veneranda senem.
1100 taceat monumenta viae, quem Tuscula tellus
candidaque antiquo detinet Alba lare.
namque opibus congesta tuis hic glarea dura,
60 sternitur, hie apta iungitur arte silex.
te canit agricola, magna cum venerit urbe
serus, inoffensum rettuleritque pedem.
at tu, natalis multos celebrande per annos,
candidior semper candidiorque veni.

 

VIII.

Non ego celari possum, quid nutus amantis
quidve ferant miti lenia verba sono.
nec mihi sunt sortes nec conscia fibra deorum,
praecinit eventus nec mihi cantus avis:
5 ipsa Venus magico religatum bracchia nodo
perdocuit multis non sine verberibus.
desine dissimulare: deus crudelius urit,
quos videt invitos succubuisse sibi.
quid tibi 1111110 molles prodest coluisse capillos
10 saepeque mutatas disposuisse comas,
quid fuco splendente genas ornare, quid ungues
artificis docta subsecuisse manu?
frustra iam vestes, frustra mutantur amictus
ansaque compressos colligat arta pedes.
15 illa placet, quamvis inculto venerit ore
nec nitidum tarda compserit arte eaput.
num te carminibus, num te pallentibus herbis
devovit tacito tempore noctis anus?
cantus vicinis fruges traducit ab agris,
20 cantus et iratae detinet anguis iter,


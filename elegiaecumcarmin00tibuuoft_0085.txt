XIII.

Tandem venit amor, qualem texisse pudore
quam nudasse alicui sit mihi fama magis.
exorata meis illum Cytherea Camenis
attulit in nostrum deposuitque sinum.
exsolvit promissa Venus: mea gaudia narret,
dicetur si quis non habuisse sua.
non ego signatis quicquam mandare tabellis,
ne legat id nemo quam meus ante, velim,
sed peccasse iuvat, vultus componere famae
taedet: cum digno digna fuisse ferar.

 

XIV.

Invisus natalis adest, qui rure molesto
et sine Cerintho tristis agendus erit.

dulcius urbe quid est? an villa sit apta puellae
atque Arretino frigidus amnis agro?

iam, nimium Messalla mei studiose, quiescas,
neu tempestivae perye monere viae.

hic animum sensusque meos abducta relinquo,
arbitrio quamvis non sinis esse meo.

 

XV.

Scis iter ex animo sublatum triste puellae?
natali Romae iam licet csse meo.
omnibus ille dies nobis natalis agatur,
qui necopinanti nunc tibi forte venit.

 

1V7

10

IVS

CT

JVS


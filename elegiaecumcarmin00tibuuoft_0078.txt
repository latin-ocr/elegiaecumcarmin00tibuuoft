48 ΙΙΙ 7 (IV 1)

112ana1nque senex longae peragit dum tempora vitae,
centum fecundos Titan renovaverit annos,
ipse tamen velox celerem super edere corpus

115 audet equum validisque sedet moderator habenis.
te duce non alias conversus terga domator
libera Romanae subiecit colla catenae.

nec tamen his contentus eris: maiora peractis

instant, compertum est veracibus ut mihi signis,

1:20 quis Amythaonius nequeat certare Melampus.
nam modo fulgentem Tyrio subtegmine vestem
indueras oriente die duce fertilis anni,
splendidior liquidis cum Sol caput extulit undis
et fera discordes tenuerunt flamina venti,

125 curva nec adsuetos egerunt flumina cursus,
quin rapidum placidis etiam mare constitit undis,
ulla nec aerias volucris perlabitur auras
nec quadrupes densas depascitur aspera silvas,
quin largita tuis sunt cuncta silentia votis.

130 Iuppiter ipse levi vectus per inania curru
adfuit et caelo vicinum liquit Olympum
intentaque tuis precibus se praebuit aure
cunctaque veraci capite adnuit: additus aris
laetior eluxit structos super ignis acervos.

135 quin hortante deo magnis insistere rebus
incipe: non idem tibi sint aliisque triumphi.
non te vicino remorabitur obvia Marte
Gallia nec latis audax Hispania terris
nec fera Theraeo tellus obsessa colono,

140 neo qua vel Nilus vel regia lympha Choaspes
profluit aut rapidus, Cyri dementia, Gyndes
aret Arectaeis haud una per ostia campis,
nec qua regna vago Tamyris finivit Araxe,
impia nec saevis celebrans convivia mensis

145 ultima vicinus Phoebo tonet arva Padaeus,
quaque Hebrus Tanaisque Getas rigat atque Magynos.
quid moror? Oceanus ponto qua continet orbem,
nulla tibi adversis regio sese offeret armis.
te manet invictus Romano Marte Britannus

150 teque interiecto mundi pars altera sole.
nam circumfuso consistit in aere tellus


16 16.7

haec mihi te adducit tenebris multoque timore
60 coniungit nostras clam taciturna manus:
haec foribusque manet noctu me adfixa proculque
cognoscit strepitus me veniente pedum.
vive diu mihi, dulcis anus: proprios ego tecum,
sit modo fas, annos contribuisse velim.
65 te semper natamque tuam te propter amabo:
quidquid agit, sanguis est tamen illa tuus.
sit modo casta, doce, quamvis non vitta ligatos
impediat crines nec stola longa pedes
et mihi sint durae leges, laudare nec ullam
70 possim eg0, quin oculos appetat illa meos:
et si quid peccasse putet, ducarque capillis
immerito in medias proripiarque vias.
non ego te pulsare velim, sed, venerit iste
si furor, optarim non habuisse manus. ‚Å¥
75 nec saevo sis casta metu, sed mente fideli:
mutuus absenti te mihi servet amor.
at quae fida fuit nulli, post victa senecta
ducit inops tremula stamina torta manu
firmaque conductis adnectit licia telis
80 tractaque de niveo vellere ducta putat.
hanc animo gaudente vident iuvenumque catervae
commemorant merito tot mala ferre senem:
hanc Venus ex alto flentem sublimis Olympo
spectat et infidis quam sit acerba monet.
85 haec aliis maledicta cadant: nos, Delia, amoris
exemplum cana simus uterque coma.

 

VII.

Hunc cecinere diem Parcae fatalia nentes
stamina, non ulli dissoluenda deo:

hunc fore, Aquitanas posset qui fundere gentes,
quem tremeret forti milite victus Atax.

5 evenere: novos pubes Romana triumphos

vidit et evinctos bracchia capta duces:

at tc victrices lauros, Messalla, gerentem
portabat niveis currus eburnus equis.


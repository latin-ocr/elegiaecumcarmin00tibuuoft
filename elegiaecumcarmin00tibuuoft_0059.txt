113

nempe amor in parva te iubet esse casa.
felices olim, Veneri cum fertur aperte
servire aeternos non puduisse deos.
fabula nunc ille est: sed cui sua cura puella est,
fabula sit mavult quam sine amore deus.
at m, quisquis is es, cui tristi fronte Cupido
imperat, ut nostra sint tua castra domo . . . .

ferrea non Venerem sed praedam saecula laudant:

praeda tamen multis est operata malis.
praeda feras acies cinxit discordibus armis:
hinc cruor, hinc caedes mors propiorque venit.
praeda vago iussit geminare pericula ponto,
bellica cum dubiis rostra dedit ratibus.
praedator cupit immensos obsidere campos,
ut multa innumera iugera pascat ove:
cui lapis externus curae est, urbisque tumultu
portatur validis mille columna iugis,
claudit et indomitum moles mare, lentus ut intra
neglegat hibernas piscis adesse minas.
at mihi laeta trahant Samiae convivia testae
fictaque Cumana lubrica terra rota.
heu heu divitibus video gaudere puellas:
iam veniant praedae, si Venus optat opes:
ut mea luxuria Nemesis fluat utque per urbem
incedat donis conspicienda meis.
illa gerat vestes tenues, quas femina Coa
texuit, auratas disposuitque vias:
illi sint comites fusci, quos India torret,
solis et admotis inficit ignis equis:
illi selectos certent praebere colores
Africa puniceum purpureumque Tyros.
vana loquor: regnum ille tenet, quem saepe coegit
barbara gypsatos ferre catasta pedes
at tibi dura seges, Nemesim qui abducis ab urbe,
persolvat nulla semina certa fide.
et tu, Bacche tener, iucundae consitor uvae,
tu quoque devotos, Bacche, relinque lacus.
haud impune licet formosas tristibus agris
abdere: non tanti sunt tua musta, pater.

29
Delos ubi nunc, Phoebe, tua est, ubi Delphica Pytho?

30

40

45

50

55

60


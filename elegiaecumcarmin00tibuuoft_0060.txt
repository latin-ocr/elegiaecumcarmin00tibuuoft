30 H 3.4

o valeant fruges, ne sint modo rure puellaez
glans alat, et prisco more bibantur aquae.
glans aluit veteres, et passim semper amarunt:
70 quid nocuit sulcos non habuisse satos?
tunc, quibus aspirabat Amor, praebebat aperte
mitis in umbrosa gaudia valle Venus,
nullus erat custos, nulla exclusura dolentes
ianua: si fas est, mos precor ille redi.
75
horrida villosa corpora veste tegant.
nunc si clausa mea est, si copia rara videndi,
heu miserum, laxam quid iuvat esse togam?
ducite: ad imperium dominae sulcabimus agros:
80 non ego me vinclis verberibusque nego.

 

IV.

Hic mihi servitium video dominamque paratam:
iam mihi, libertas illa paterna, vale.
servitium sed triste datur, teneorque catenis,
et numquam misero vincla remittit Amor,
5 et seu quid merui seu quid peccavimus, urit.
uror, io, remove, saeva puella, faces.
o ego ne possim tales sentire dolores,
quam mallem in gelidis montibus esse lapis,
stare vel insanis cautes obnoxia ventis,
10 naufraga quam vasti tunderet unda maris!
nunc et amara dies et noctis amarior umbra est:
omnia nunc tristi tempora felle madent.
nec prosunt elegi nec carminis auctor Apollo:
illa cava pretium flagitat usque manu.
15 ite procul, Musae, si non prodestis amanti:
non ego vos, ut sint bella canenda, colo,
nec refero solisque vias et qualis, ubi orbem
complevit, versis luna recurrit equis.
ad dominam faciles aditus per carmina quaero:
20 ite procul, Musae, si nihil ista valent.
at mihi per caedem et facinus sunt dona paranda,
ne iaceam clausam flebilis ante domum:


44 ΠΙ6

‘25 sed procul a nobis hic sit timor, illaque, si qua est,
quid valeat laesi sentiat ira dei.
quid precor a demens? venti temeraria vota,
aeriae et nubes diripienda ferant.
quamvis nulla mei superest tibi cura, Neaera,
30 sis felix, et sint candida fata tua.
at nos securae reddamus tempora mensae:
venit post multos una serena dies.
ei mihi, difficile est imitari gaudia falsa,
difficile est tristi fingere mente iocum,
35 nec bene mendaci risus componitur ore,
nec bene sollicitis ebria verba sonant.
quid queror infelix? turpes discedite curae:
odit Lenaeus tristia verba pater.
Gnosia, Theseae quondam periuria linguae
40 flevisti ignoto sola relicta mari:
sic cecinit pro te doetus, Minoi, Catullus
ingrati referens impia faeta viri.
vos ego nunc moneo: felix, quicumque dolore
alterius disces posse cavere tuo.
45 nec vos aut capiant pendentia bracchia collo
aut fallat blanda sordida lingua prece.
etsi perque suos fallax iuravit ocellos
Iunonemque suam perque suam Venerem,
nulla fides inerit: periuria ridet amantum
50 Iuppiter et ventos irrita ferre iubet.
ergo quid totiens fallacis verba puellae
conqueror? ite a me, seria verba, precor.
quam vellem tecum longas requiescere noctes
et tecum longos pervigilare dies,
55 perfida nec merito nobis inimica merenti,
perfida, sed, quamvis perfida, cara tamen!
Naida Bacchus amat: cessas, o lente minister?
temperet annosum Marcia lympha merum.
non ego, si fugit nostrae convivia mensae
(30 ignotum cupiens vana puella torum,
sollicitus repetam tota suspiria nocte.
tu puer i, liquidum fortius addc merum.
iarn dudum Syrio madefactus tempora nardo
debueram sertis implicuisse comas.

